"Φύλακες μιας Ζωντανής Αυλής με Λύσεις Βασισμένες στη Φύση- NBS"


Το έργο φέρνει μαθητές και μαθήτριες νηπιαγωγείου σε επαφή με τη φύση μέσω του ρομπότ Photon<img width="225" height="225" alt="image" src="https://github.com/user-attachments/assets/9800ae09-2d8e-4a46-822b-4d5839d1dbac" />
καθώς τoυς "ξεναγεί" στον σχολικό κήπο, στον κομποστοποιητή, στο ξενοδοχείο ζουζουνιών και σε άλλες Λύσεις Βασισμένες στη Φύση που υιοθετήθηκαν στην σχολική αυλή στα πλαίσια του
 
 eTwinning προγράμματος "Green Hands, Cool Schools_Nature-Based Adventures for Kids_2025-2026"

 https://blogs.sch.gr/32nipth/programmata/etwinning/green-hands-cool-schools-nature-based-adventures-for-kids_etwinning-2025-2026/

 
 και του Σχεδίου Δράσης 2025-2026 "Δημιουργώ τον Σχολικό μου κήπο"

 https://padlet.com/sxoleionipiago32/_32-_2025-2026-4txvrb7ifesthf5y
 
Μέσα από τον προγραμματισμό του ρομπότ Photon, τη χρήση QR codes και  micro:bit, τα παιδιά μαθαίνουν να παρατηρούν, να συνεργάζονται και να λαμβάνουν αποφάσεις, αναπτύσσοντας βασικές δεξιότητες ζωής και καλλιεργώντας την οικολογική τους συνείδηση, μέσω της βιωματικής μάθησης και της προσέγγισης STEM.


Το έργο έχει ως στόχο την ενεργή εμπλοκή παιδιών νηπιαγωγείου σε ένα περιβαλλοντικό, εκπαιδευτικό και τεχνολογικό πλαίσιο, με κύριο μέσο τον ρομποτικό βοηθό Photon, QR codes και  micro:bit.

Μέσα από την αυλή του σχολείου, τα παιδιά γνωρίζουν και φροντίζουν ένα ζωντανό οικοσύστημα που περιλαμβάνει κήπο, κομποστοποιητή, ξενοδοχείο ζουζουνιών, δοχείο συλλογής όμβριων υδάτων, ταΐστρες πουλιών, τοίχο ευχών, φυσικά παιχνίδια και λύσεις βασισμένες στη φύση (NBS).

Ο Photon-Φωτόνης, ο Φύλακας της Αυλής- καθοδηγεί τα παιδιά σε κάθε στάση της αυλής με απλές αντιδράσεις, ενθαρρύνοντας την παρατήρηση, τη συνεργασία και τη λήψη αποφάσεων. 
Για παράδειγμα, στον κήπο τα παιδιά χρησιμοποιούν QR codes για να μάθουν για κάθε φυτό και micro:bit με αισθητήρες υγρασίας για να αποφασίσουν πότε χρειάζεται πότισμα. 

Στον κομποστοποιητή, παρατηρούν την υγρασία και αποφασίζουν πότε προσθέτουν ξερά φύλλα, ενώ στο ξενοδοχείο ζουζουνιών μαθαίνουν για τη βιοποικιλότητα και τον ρόλο των εντόμων.

Ο ρόλος του Photon Robot: ξεναγός, αφηγητής ιστοριών, συμπαίκτης, αυτός που “ρωτά” τα παιδιά τι να κάνει κι εκείνα τον προγραμματίζουν και τον βοηθούν.
Μιλά (μέσω της εκπαιδευτικού), ανάβει φώτα,αντιδρά με ήχο,  κινείται από σταθμό σε σταθμό και «περιμένει» τις αποφάσεις των παιδιών.


«Γεια σας παιδιά! Είμαι ο Φωτόνης, ο Φύλακας της Αυλής! 🌿
Προσέχω τα φυτά, τα ζουζούνια και το νερό μας.
Θέλετε να γίνουμε ομάδα και να φροντίσουμε μαζί την αυλή μας; Πάμε!»

Η προσέγγιση ενισχύεται 

-με τη χρήση φύλλων δραστηριοτήτωνπου αποτελούν παραδοσιακά εργαλεία για καθοδήγηση μαθητών και εξάσκηση δεξιοτήτων,

-με QR codes που οδηγούν σε βίντεο και εικόνες που επιτρέπουν στους μαθητές να έχουν άμεση πρόσβαση σε πολυμεσικό υλικό, ενισχύοντας την κατανόηση και την αυτονομία στη μάθηση,

-καθώς και με απλό προγραμματισμό μέσω micro:bit που προσφέρει πρακτική εμπειρία στον προγραμματισμό και ταυτόχρονα ενισχύει τη διάδραση και την παιχνιδοποίηση (gamification) της μάθησης.

Η αξιολόγηση των παιδιών γίνεται μέσω της παρατήρησης της συμμετοχής, της κατανόησης των δεδομένων από τους αισθητήρες, της λήψης αποφάσεων, της συνεργασίας και της δημιουργικής έκφρασης, σύμφωνα με το Νέο Πρόγραμμα Σπουδών Νηπιαγωγείου (ΝΠΣ), με έμφαση στις δεξιότητες ζωής, την οικολογική συνείδηση και τις πρώτες γνώσεις STEM. 


Το έργο ενσωματώνει λύσεις βασισμένες στη φύση (NBS) για σκίαση, εξοικονόμηση νερού και ενίσχυση βιοποικιλότητας, ενώ συνδυάζει παιδαγωγικό και τεχνολογικό περιεχόμενο με στόχο την ευαισθητοποίηση των παιδιών στην προστασία και φροντίδα του περιβάλλοντος, μέσα από ένα βιωματικό, διαδραστικό και διασκεδαστικό πλαίσιο μάθησης.


Η υλοποίηση της παρέμβασης πραγματοποιείται προς το τέλος του σχολικού έτους και προϋποθέτει ότι τα παιδιά:

-Γνωρίζουν πώς να σκανάρουν QR codes και τι σημαίνουν, καθώς και βασικές λειτουργίες των tablets για να αλληλεπιδρούν με τα φυτά, τον κομποστοποιητή και το ξενοδοχείο ζουζουνιών.

https://drive.google.com/file/d/1hh74NNDiB0SsN9FVrgPTNUNxIp8m0cg4/view?usp=sharing

-Μπορούν να συνεργάζονται σε μικρές ομάδες, να διαχειρίζονται ρόλους και να ακολουθούν απλές οδηγίες του Photon και των εκπαιδευτικών.

-Έχουν εξοικείωση με βασικές ακολουθίες/αλγόριθμους κινήσεων (μπρος-πίσω, δεξιά/αριστερά) ώστε να προγραμματίζουν απλές ενέργειες στο Photon.

-Εχουν εξοικείωση με απλό προγραμματισμό micro:bit.

https://drive.google.com/file/d/1iBzyjiQD3II071VV17rXM1keE7elytBq/view?usp=sharing

-Έχουν προηγούμενη εμπειρία με δραστηριότητες προσανατολισμού στον χώρο, όπως προγραμματισμός M Tiny kai Beebot, διαδρομές στην αυλή και σταθμούς δραστηριοτήτων.

https://drive.google.com/file/d/1KJiuzm9PGu83cBRQYFY-Gmve-Cb7Tqpe/view?usp=sharing

-Αναγνωρίζουν βασικές έννοιες καλλιέργειας και ανάπτυξης φυτών, ανακύκλωσης οργανικών υλικών και χρήσης αισθητήρων για τη φροντίδα τους.

-Έχουν αναπτύξει γλωσσικές δεξιότητες ώστε να συζητούν, να εκφράζουν απόψεις και να καταγράφουν παρατηρήσεις στο πλαίσιο της ομάδας.

Η δράση τοποθετείται χρονικά στο τέλος της σχολικής χρονιάς, όταν τα παιδιά έχουν ήδη κατακτήσει τις παραπάνω δεξιότητες 
και μπορούν να λειτουργούν με σχετική αυτονομία και συνεργατικότητα σε ομαδοσυνεργατικά και βιωματικά περιβάλλοντα μάθησης, με καθοδήγηση από τον Photon και την εκπαιδευτικό.


Τίτλος

«Ο Photon ξεναγεί τα παιδιά στη Ζωντανή Αυλή μας»


Τάξη: Νηπιαγωγείο (4–6 ετών)


Διάρκεια 2–3 διδακτικές ώρες (με δυνατότητα επέκτασης σε project εβδομάδας)


Εμπλεκόμενα γνωστικά πεδία


🤖Ρομποτική & Υπολογιστική Σκέψη

🌱Περιβαλλοντική Εκπαίδευση

⚙️STEM

🎨Δημιουργική Έκφραση

👐Δεξιότητες Ζωής & Ενεργός Πολίτης



💡Γενικός Σκοπός

Τα παιδιά να γνωρίσουν την αυλή του σχολείου ως ζωντανό οικοσύστημα και να κατανοήσουν πώς η τεχνολογία (ρομποτική, αισθητήρες, QR codes) μπορεί να βοηθήσει στη φροντίδα του περιβάλλοντος.

Έτσι γνωρίζουν την αυλή τους ως ζωντανό οικοσύστημα, μαθαίνουν τι είναι ο κομποστοποιητής και πώς τον φροντίζουμε, αναπτύσσουν οικολογική συνείδηση, έρχονται σε επαφή με ρομποτική & την χρήση αισθητήρων, παρατηρούν, αποφασίζουν και συνεργάζονται.


🎯Μαθησιακοί Στόχοι

Τα παιδιά να μπορούν:

-να αναγνωρίζουν βασικά στοιχεία της σχολικής αυλής (κήπος, κομποστοποιητής, ξενοδοχείο ζουζουνιών, συλλογή όμβριων υδάτων για πότισμα, ταίστρες πουλιών κ.ά.),

-να κατανοούν τι είναι η κομποστοποίηση και γιατί είναι χρήσιμη.

-να προγραμματίζουν την κίνηση του ρομπότ,

-να παρατηρούν δεδομένα από αισθητήρες (υγρασία),

-να παίρνουν απλές αποφάσεις (πότε ποτίζουμε, πότε βάζουμε ξερά φύλλα),

-να συνεργάζονται και να εκφράζονται δημιουργικά.


🛠️Υλικά & Μέσα


*Photon Robot

*micro:bit

*Αισθητήρες υγρασίας εδάφους

*Tablet 

*Εκτυπωμένοι QR codes 

*Κομποστοποιητής

*Φυσικά υλικά (φύλλα, χώμα, κλαδάκια), ταίστρες πουλιών, ξενοδοχείο ζουζουνιών.



📅Περιγραφή Δραστηριοτήτων


Φάση 1 – Εισαγωγή (Στην τάξη)

Ο Photon παρουσιάζεται ως «ξεναγός της αυλής». Τα παιδιά συζητούν τι γνωρίζουν για την αυλή, τα φυτά, τις Λύσεις Βασισμένες στην Φύση που δημιούργησαν και τι θα ήθελαν ακόμη να μάθουν.

https://learningapps.org/watch?v=pa43ma30j25



Φάση 2 – Ξενάγηση στην αυλή

https://drive.google.com/file/d/1-Vo-5-THJSPGxoKYjP-N8PqVyRfgcGUb/view?usp=sharing


Στάση 1: Κήπος-Φυτά όνομα, ιδιότητες, ανάγκες.

🌸 Λουλούδια & QR codes

«Κάθε λουλούδι είναι διαφορετικό!
Σκανάρετε τον κώδικα να μάθουμε τι αγαπά:
ήλιο, νερό ή σκιά;»

🌱 Κήπος

«Εδώ είναι ο κήπος μας!
Κοιτάξτε τα φυτά… είναι διψασμένα ή χαρούμενα;
Πάμε να ρωτήσουμε τον αισθητήρα αν χρειάζονται νερό!»


💧Έλεγχος υγρασίας με micro:bit- Απόφαση: ποτίζουμε ή όχι

https://drive.google.com/file/d/149SsWjhWRmt8nO3Q82pxqNARyz1NR09V/view?usp=sharing

https://youtu.be/n0WRQf11Pzo


Στάση 2: Κομποστοποιητής- Συζήτηση: τι ρίχνουμε / τι όχι


♻️ Κομποστοποιητής

«Εδώ τρώνε τα σκουληκάκια τα υπολείμματα!
Είναι πολύ υγρό ή πολύ στεγνό μέσα;
Αν είναι υγρό, τι λέτε να βάλουμε; Ξερά φύλλα!»

<img width="840" height="840" alt="image" src="https://github.com/user-attachments/assets/5ea99413-b283-4bbd-8101-7476810ad290" />

💧Έλεγχος υγρασίας κομπόστ- Απόφαση: προσθέτουμε ξερά φύλλα ή νερό.


https://drive.google.com/file/d/149SsWjhWRmt8nO3Q82pxqNARyz1NR09V/view?usp=sharing

https://youtu.be/n0WRQf11Pzo


Στάση 3: Ξενοδοχείο ζουζουνιών🐛


🦋Παρατήρηση και συζήτηση για τη βιοποικιλότητα.🐝

🐞 Ξενοδοχείο Ζουζουνιών

«Σσσς… εδώ μένουν μικροί φίλοι!
Τα ζουζούνια βοηθούν τα φυτά να μεγαλώνουν.
Γιατί νομίζετε ότι τους αρέσει αυτό το σπιτάκι;»


<img width="721" height="720" alt="image" src="https://github.com/user-attachments/assets/594daaf0-7885-4e70-847f-c4f67477364d" />


Στάση 4: Συλλογή όμβριων υδάτων🌧

💧 Δοχείο Συλλογής Όμβριων Υδάτων

«Αυτό το νερό είναι δώρο από τη βροχή!
Δεν το σπαταλάμε, το κρατάμε για τα φυτά μας.
Θέλετε να ποτίσουμε με νερό της φύσης;»


🌧Πώς μαζεύουμε και χρησιμοποιούμε το νερό της βροχής.

<img width="812" height="812" alt="image" src="https://github.com/user-attachments/assets/ef8c471c-1d77-44d1-acf6-0072b5a595b0" />


Στάση 5: Ταΐστρες πουλιών🐦

🐦 Ταΐστρες Πουλιών

«Ακούτε κελαηδίσματα;
Εδώ τρώνε οι φτερωτοί μας φίλοι!
Τι πρέπει να τους δίνουμε και τι όχι;»


🦜Παρατήρηση και φροντίδα.

<img width="1000" height="1000" alt="qrcode_290227349_df878e641c28619d3d8e2e021cfc1fcd" src="https://github.com/user-attachments/assets/02e5b44f-120e-400c-a3db-09e65d3e32b4" />



Στάση 6: Τοίχος ευχών

💭 Τοίχος Ευχών

«Αυτός είναι ο τοίχος των ευχών!
Τι ευχή έχετε για την αυλή και τη φύση;
Ας τη ζωγραφίσουμε!»


🎨Ζωγραφική και έκφραση ευχών για το περιβάλλον.



Φάση 3 – Αναστοχασμός

🌍 Τελική Ατάκα – Κλείσιμο

«Μπράβο μικροί Φύλακες της Αυλής!
Σήμερα βοηθήσατε τη φύση με το μυαλό και την καρδιά σας.
Θα συνεχίσουμε αύριο!» 💚


Κύκλος συζήτησης: Τι μας άρεσε πιο πολύ; Πώς μας βοήθησε ο Photon; Πώς μπορούμε να φροντίζουμε την αυλή κάθε μέρα;



Αξιολόγηση: Παρατήρηση συμμετοχής, Προφορικές απαντήσεις, Συνεργασία και λήψη αποφάσεων.


Επέκταση – Project


-Δημιουργία αφίσας «Φροντίζω την αυλή μου»,

-Σύνδεση με Λύσεις Βασισμένες στη Φύση (NBS)

-Κομποστοποίηση, Σκίαση με φυτά, Ενίσχυση βιοποικιλότητας, Εξοικονόμηση νερού

-Δημιουργία μακέτας με τους σταθμούς της αυλής και προγραμματισμός κίνησης του Photon ρομπότ-ξεναγού, καθώς και των microbit. 

-Παιχνίδια online με τους σταθμούς τη ς σχολικής αυλής και τις δουλειές που γίνονται εκεί.

https://learningapps.org/watch?v=pa43ma30j25



Ρόλος Εκπαιδευτικού: Συντονιστής, και αφηγητής Photon, υποστηρικτής διερεύνησης και ασφάλειας.


Εκπαιδευτικά Οφέλη 


*Μαθαίνουν βασική λογική ροής εντολών μέσα από την καθοδήγηση του Photon.

*Εμπλέκονται ενεργά και αναπτύσσουν τη δημιουργική σκέψη μέσω παιχνιδιού και επίλυσης προβλημάτων στην αυλή.

*Δημιουργούν απλούς κώδικες για το Photon, προγραμματίζοντας κινήσεις και ενέργειες στα φυτά, τον κομποστοποιητή και τους σταθμούς δραστηριοτήτων.

*Αναπτύσσουν αλγοριθμική σκέψη μέσω της παρατήρησης αποτελεσμάτων και της επανάληψης εντολών, συνδέοντας τον προγραμματισμό με πραγματικές δράσεις στο περιβάλλον.

https://drive.google.com/file/d/1vcfdsV0vvmLsywYfRG1wyg94N0dFdogr/view?usp=sharing

